\section{Meta}
\label{sec:meta}

Der laves med jævne mellemrum en barplan, der kan ses på
\url{https://fredagscafeen.dk/barplan/}. Derudover kan du også få en
iCalendar (.ics) fil, med netop dine barvagter på
\url{https://fredagscafeen.dk/barplan/shifts/<ditBrugernavnHer>.ics}.

Formatet er fire navne, eksempelvis ``housa + brinck +
gittep + jens3694''. Her er det bartenderne \emph{housa},
\emph{brinck}, \emph{gittep} og \emph{jens3694}, der er bartendere, og
da \emph{housa} er den første på listen, er hun den ansvarlige for
denne dag.

Det er kun bartendere på \emph{vandvognen}\index{vandvognen}, der bliver sat som
ansvarlige for en vagt. \emph{vandvognen} er for bestyrelsesmedlemmer
og andre ``erfarne'' bartendere, der har lyst til og mod på at være
den ansvarlige for en barvagt. Som navnet antyder, indebærer det
blandt andet, at man ikke må drikke alkohol under vagten. Send gerne
en mail til \email{best@fredagscafeen.dk}, for at høre mere.

Hvis man har fået en vagt på et tidspunkt, man ikke kan, kan man prøve
at få den byttet. Send en mail til \email{alle@fredagscafeen.dk} og
spørg, om der er nogen, du kan bytte en vagt med.

Hvis en anden ikke kan en bestemt barvagt, og du selv ikke har haft
din første vagt endnu, eller du ikke har flere vagter tilbage på
vagtplanen, er det ikke et problem, at du overtager den: Den, du
bytter med, kan bare overtage en af dine vagter på næste barplan.
